>**စ, စေဝ။**  ။ ဝါကျတစ်ခု၌ စတစ်ခုတည်းလည်း ရှိတတ်၏၊ စ-၂ ခု, ၃ ခုစသည်လည်း ရှိတတ်၏၊ ၂ ခု, ၃ ခု စသည်ရှိရာ၌ ရှေ့ဆုံးမှာ “စေဝ” ဟုလည်း တစ်ခါတလေ တွေ့ရတတ်၏၊ တစ်ခုတည်းရှိရာ၌ “လည်း” ဟုပေး၊ ၂ ခု ၃ ခုရှိရာ၌ “လည်းကောင်း=၎င်း” ဟုအလိုရှိသလို ပေး။

>**[ဆောင်]** စေဝနှင့် စ, စုဏ္ဏိယမှာ, ရှေ့မှာ စေဝ, နောက်မှာ စ, ဂါထာဟူက, မမြဲကြ။

- **၁။** buddho loke uppajjati ၊ so ca (ထိုဘုရားသည်လည်း) dhammaṃ deseti၊ taṃ dhammaṃ ‌devā ceva manussā ca suṇanti။
- **၂။** bahū devā manussa ca, maṅgalāni acintayuṃ။
- **၃။** ahaṃ buddhañca dhammañca, saṅghañca saraṇaṃ gato။
- **၄။** asevanā ca bālānaṃ, paṇḍitānañca sevanā၊ pūjā ca pūjanīyānaṃ, etaṃ maṅgalā.muttamaṃ။

- **(က)** ငါသည် ဘုရားကိုလည်းကောင်း, တရားကိုလည်းကောင်း, သံဃာကိုလည်းကောင်း ရှိခိုး၏။ 我礼敬佛法僧。
- **(ခ)** များစွာကုန်သော နတ်တို့သည်လည်းကောင်း, လူတို့သည်လည်းကောင်း ဘုရားကို ကိုးကွယ်ရာဟူ၍ ဆည်းကပ်ကြကုန်၏။ 很多天人和人们信佛和靠近。
- **(ဂ)** လူမိုက်တို့ကို မှီဝဲ(ပေါင်းသင်း)ခြင်းသည်လည်းကောင်း, လူလိမ္မာတို့ကို မမှီဝဲ (မပေါင်းသင်း) ခြင်းသည်လည်းကောင်း, ပူဇော်ထိုက်သူတို့ကို မပူဇော်ခြင်းသည်လည်းကောင်း, ဤသုံးပါသည် အမင်္ဂလာသာတည်း။ [အပူဇာ-မပူဇော်ခြင်း၊ အဝမင်္ဂလံ-အမင်္ဂလာိ။]


>**ပိ,အပိ။**  ။ စ သဒ္ဒါကဲ့သို့ “လည်း, လည်းကောင်း=၎င်း” ဟု ပေးရသော ပိ, အပိသဒ္ဒါများလည်း ရှိသေး၏၊ ထို “လည်း, လည်းကောင်း=၎င်း” အနက်တို့သည် တစ်ခုနှင့်တစ်ခု ရောနှောပေါင်းဆည်းခြင်း အနက်ကို ဟော၏၊ မြန်မာလို “သူလည်း, သူလဲ သွား၏” ဟုဆိုရာ၌ “သူရော သွား၏=သူပါ သွား၏” ဟု ဆိုလိုသည်။

- **၁။** bālo dānaṃ na deti, sīlaṃpi (သီလကိုလည်း) na rakkhati။
- **၂။** ahaṃ ‌buddhaṃpi, saṅghaṃpi saraṇaṃ gato။[“ဘုရားကိုလည်းကောင်း, တရားကိုလည်းကောင်း, သံဃာကိုလညိးကောင်း” ဟုပေး]
-   ထို ပိ,အပိတို့သည် တစ်ခါတစ်ရံ မြှောက်ပင့်ခြင်း အနက်ကိုလည်းဟော၏။[“သမ္ဘာဝနာ-”ဟု ခေါ်၏။]
- **၃။** buddhopi dhammaṃ ñathā buddhabhāvaṃ gato။[ဘုရားသော်မှလည်း(ဘုရားတော်မှလည်း) ထိုတရားကို သိ၍ (သိမှ) ဘုရားအဖြစ်သို့ရောက်ရသည်၊ ”တရားတော်ဟာ ဘယ်လောက် မြင့်မြတ်သလဲ” ဟူလို၊ ဤ၌ ဘုရားကိုလည်း မြှောက်, တရားကိုလည်း မြှောက်သည်။]
- **၄။** api dibbesu kāmesu, ratiṃ so nādhigacchati။ [နတ်တို့ ၌ဖြစ်ကုန်သော ကာမတို့ ၌သော်မှလည်း(နတ်ကာမတောင်မှ)သူသည်မွေ့လျော်ခြင်းကို မရ၊ “လူ့ကာမလောက်တော့ ဘာပြောစရာရှိတော့မလဲ”ဟူလို၊ ဤ၌ နတ်ကာမကိုလည်းကောင်း, ထိုကာမဂုဏ်၌မ‌ပျော်သူကိုလည်းကောင်း မြှောက်သည်။]


>တစ်ခါတစ်ရံ(ဂရဟာ-ဟု ခေါ်အပ်သော)နှိပ်ခြင်း အနက်ကိုလည်းဟောသေး၏။
ရှူးရှူးတိ
- **၅။** sāmikena ရှူးရှူးတိ ussāhiyamāno sunakhopi ḍaṃsati။[သခင်က ရှူးရှူးလို့ အားတက်စေအပ်သည်ရှိသော် ခွေးသော်မှလည်း(ခွေးတောင်မှ)ကိုက်တတ်သေး၏၊ 主人嘘嘘的加油狗都会咬起来。“သင်တို့ဟာ အားတက်အောင်ပြောပေးပါလျက် ဘာ့ကြောင့် အားမတက်ကြသလဲ”ဟူလို။]
- **၆။** sārathinā pājīyamāno goṇopi ujumaggaṃ gacchati။
[လှည်းမောင်းသူက မောင်းပေးအပ်သည်ရှိသော် နွားသော်မှလည်းလမ်းမှန်ကို သွားသေး၏၊ 车夫开车牛都会走正确的路。 “သင်တို့ဟာ ဆရာက ဆုံးမနေပါလျက် ဘာ့ကြောင့် ဖြေင့်ဖြေင့် မလုပ်ကြသလဲ”ဟူလို]
ဤ၌ ခွေး,နွားတို့ကိုလည်းကောင်း, အားတက်သရော မရှိသူ, ဖြေင့်ဖြေင့် မလုတ်သူများကိုလည်းကောင်း နှိပ်သည်။

>**ဝါ သဒ္ဒါ။**  ။ ဝါ သဒ္ဒါသည် တစ်ခါတစ်ရံ (စ-ပိ သဒ္ဒါတို့ကဲ့သို့) ”လည်း, လည်းကောင်း” ဟု ပေးရသော သမုစ္စည်းအနက်ကိုဟော၏။

>**၁။** rājato vā corato vā ārakkhaṃ gaṇhantu။ [မင်းဘေးမှလည်းကောင်း, ခိုးသူဘေးမှလည်းကောင်း, အစောင့်အရှာက်ကိုယူကြပါကုန်။ ？？？]

>တစ်ခါတစ်ရံ တွဲဖက် ၂ ခု ၃ ခု စသည်တွင် တစ်ခုခုသာရသော”ဝိကပ်” အနက်ကိုလည်း ဟော၏၊ အနက်ကို “သော်လည်း”ဟုပေးကြ၏။
- **၂။** idaṃ bhattaṃ amhākaṃ dhinnaṃ na pahoti, thaṃ vā bhuñjassu, ahaṃ vā bhuñjissāmi။[ဤထမင်းသည် ငါတို့  ၂ ယောက်အားမလောက်၊ သင်သော်လည်း စားပါ၊ သင် မစားလျှင် ငါသော်လည်းစားလိမ့်မည်။ 
- 这饭不够我们两吃你吃吗你不吃我吃。]

>**ဧဝ သဒ္ဒါ။ ** ။ ဧဝ သဒ္ဒါသည် တွဲဖက် ၂ ခု ရှိလျှင် အခြား တစ်ခုကိုကန့်ကွက်၏၊ အနက်ကို “သာလျှင်”ဟု ပေးရ၏၊ ကတ့်ကွက်စရာမရှိလျှင် မိမိအနက်ကို မြဲစေ၏၊ အနက်ကို “ပင်လျှင်” ဟု ပေးရသည်။
sace idaṃ sattaṃ amhakaṃ dhinnaṃ na pahoti， thaṃ mābhuñjāhi, ahameva bhuñjissāmi။ [ဤထမင်းသည် ငါတို့  ၂ ယောက်အားအကယ်၍ မလောက်အံ့၊ (ထိုသို့ မလောက်လျှင်) သင် မစားနှင့်, ငါသာ စားရမည်။ 如果这饭不够我们吃你不要吃让我吃。]
- **မာ သဒ္ဒါ။**  ။ မာသဒ္ဒါသည်(န)သဒ္ဒါကဲ့သို့ တားမြစ်ဖြင်း ပတိသေဓအနက်ကို ဟော၏။

>မာ တေ ဘဝန္တွန္တရာယာ။ [တေ-သင့်အား၊ အန္တရာယာ-အန္တရာယ်တို့သည်၊ မာ ဘဝန္တု-မဖြစ်ပါစေကုန်သတည်း။]

## <center>အကျဉ်းမှတ်ဖွယ်</center>

>**စ-ပိ-ဝါ** တို့သည် သဘောတူမှ ပေါင်းနိုင်,စုစည်းနိုင်ကြ၏၊ ဥပမာ-ဟင်းချင်း သဘောတူလျှင် ပေါငိး၍ဖြစ်၏၊ လူချင်း သဘောတူလျှင် စု၍ စည်းလုံး၍ ဖြစ်သကဲ့သို့တည်း။

>**ဧဝ** သဒ္ဒါက ကန့်ကွက်ရာ၌လည်း ဂုဏ်တုဂုဏ်ပြိုင် တူနေမှသာကန့်ကွက်၏၊ မတူလျှင် ကန့်ကွက်နေဖို့ မလို၊ ထို့ကြောင့်ပေါင်းရာ ဆည်းရာ၌လည်းကောင်း, ကန့်ကွက်ရာ၌လည်းကောင်း ကတ္တားအချင်းချင်း စသည်သာ ပေါင်းရ ဆည်းရ ကန့်ကွက်ရသည်။

>**[ဆောင်]** စ-ပိနှင့် ဝါ, ပေါင်းဆည်းရာနှင့်, သဒ္ဒါ ဧဝ, ကန့်သမျှမှာ, ကတ္တားချင်းချင်း, ကံချင်းချင်း, မယွင်း မှန်အောင်ရေး။

---

မြှောက်ပင့်သော သမ္ဘာဝနာ ပိ-အပိတို့သည် အမြတ်ဟော အများဟောပုဒ်နောင် နေ၏၊ နှိပ်ချသော ဂရဟာ ပိ-အပိတို့ကားယုတ်နိမ့်သော အနက်, နည်းပါးသော အနက်ကို ဟောသောပုဒ်နောင် နေ၏။

>**[ဆောင်]** အမြတ် အများ, ပုဒ်နောင်ထား, ပိကား သမ္ဘာဝနာ, မြှောက်ပင့်ရာ။
အနည်း အယုတ်, ပုဒ်နောင်ထုတ်, ပိယုတ် ဂရဟာ, နှိပ်ချကာ။

**<center>တတိယအခန်း<br>မူလတန်း ပါဠိသိက္ခာ ပြီး၏</center>**


>**အမှာ။**  ။ ပါဠိဘာသာသည် မြတ်စွာဘုရား၏ ပိဋကတ်တောလာဘာသာတစ်ရပ်ဖြစ်၍ အကုန်အစင် နှံ့စပ်အောင် မညွှန်ပြနိုင်ပါ၊ ပါဠိလေ့လာမည့် စာသင်သားတို့ အခြေခံ ရရုံမျှသာ ညွှန်ပြထားပါသည်။ 

>ဤမျှလောက်ကို အခြေခံ၍ မူလတန်း သဒ္ဒါကိုလည်း အတော်ကြေအောင် လေ့လာပြီးသော စာသင်သားတို့သည် ဓမ္မပဒအဋ္ဌကထကိုလည်းကောင်း, အင်္ဂုတ္ထိုရ်,ဝိနည်းပါဠိတော်ကို (မဟာဟာဝါကစ၍)လည်းကောင်းသင်ယူရပါမူဆရာ့ အကူညီဖြင့် သင်ယူနိုင်လောက်ပါပြီ။

>ထို့ကြောင့် ဤပါဠိသိက္ခာကို တစ်ခေါက်တည်းဖြင့် မကြေသေးသောစာသင်သားတို့အား ၂ ခေါက် ပြန်၍ ချသင့်ပါသည်၊ သင်ပုန်ုးကြီးမင်္ဂလသုတ် တက်တုန်းက ကြေသလို ကြေကြေညက်ညက် ရလေအကျိုးများလေ ဖြစ်ပါလိမ့်မည်။<br>
<center>ယံ ဗုဒ္ဓေါ ဘာသတေ ဝါစံ, ဓမ္မံ နိဗ္ဗာနပတ္တိယာ၊<br>
ဒုက္ခဿန္တ ကိရိယာယ, သာ ဝေ ဝါစာန မုတ္တမာ။</center>

>ဗုဒ္ဓမြတ်စွာသည် နိဗ္ဗာန်သို့ရောက်ခြင်း, ဒုက္ခ၏ အဆုံးကို ပြုခြင်းငှာ တရားတော်ဖြစ်သော အကြင်စကားတော်ကို ဟောမိန့်တော်မူ၏၊ ထိုစကားတော်သည် စင်စစ်ဧကန် အမှန်အားဖြင့် စကားတို့တွင် အမြတ်ဆုံး ဖြစ်ပါသတည်း။
ဝင်္ဂသသံယုတ်ပါဠိတော်။
