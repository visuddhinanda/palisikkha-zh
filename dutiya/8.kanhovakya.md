## <center>ကံဟောဝါကျ</center>
**[ဆောင်]**<br>
- **၁။** ကတ္တား တတိယာ, ကံ ပဠမာ, ရံခါတွေ့ရလျှင်။
- **၂။** ကြိယာသဘော, အပ်ဟုနှော, ကံဟောဝါကျတွင်။
- **၃။** အစ ၂ သွယ်, သူ့တွက်ချက်၊ အလယ် ၂ လုံး၊ သင့်တွက်သုံး၊ အဆုံး ၂ ချက်, ငါ့အတွက်၊ မှတ်ချက် ကံနှင့်ယှဉ်။

**ဝိဘတ်။** ။တေ-အန္တေ , သေ-ဝှေ , ဧ-မှေ။ ဂစ္ဆီယတေ-ဂစ္ဆီယန္တေ။ ဂစ္ဆီယသေ-ဂစ္ဆီယဝှေ။ ဂစ္ဆီယေ-ဂစ္ဆီယာမှေ။

**<center>ကြည့်ရှုရန်</center>**
>ကတ္တားဟော ဝါကျ၌ “ပုရိသော မဂ္ဂံ ဂစ္ဆတိ” ဟု ကတ္တား၌ ပဌမာဝိဘတ်,ကံ၌ ဒုတိယာဝိဘတ်ဖြင့် ပြခဲ၏၊ ဤ ကံဟောဝါကျ၌ထိုသို့ မရှိစေဘဲ ကတ္တား၌, “ပုရိသေန” ဟု တတိယာဝိဘတ်ဖြင့်, ကံ၌ “မဂ္ဂေါ” ဟု ပဌမာဝိဘတ်ဖြင့် ရှိစေရသည်။

>ကြိယာ၌လည်း ကတ္တားဟောတုန်းက “ဂစ္ဆတိ-သွား၏” ဟု ပေးခဲ့၏၊ ဤ ကံဟော ဝါကျ၌ “အပ်” ဟု အပိုနှော၍ “သွားအပ်၏” ဟုအနက်ပေးရသည်။

>တေ-အန္တေ စသော အာချာတ်ဝိဘတ်များလည်း ကတ္တားဟောဝါကျ၌ကတ္တားနှင့် ယှဉ်ရသကဲ့သို့ ဤ ကံဟောဝါကျ၌ ကံနှင့် ယှဉ်ရသည်၊ ထို့ကြောင့် တေ-အန္တေ အစ ၂ သွယ်ကို သူ့အတွက်,သေ-ဝှေ အလယ် ၂ လုံးကို သင့်အတွက်, ဧ-မှေ အဆုံး ၂ ချက်ကို ငါ့အတွက်သုံးရာ၌ ကံပုဒ်ကို ကြည့်၍ သုံးရသည်၊ နောက်လာမည့်သင်ခန်းစား ပုံစံများကို ကြည့်ပါ။

## <center>ကံဟောဝါကျပုံစံ</center>
|  |  |  |  |  |  |
| - | - | - | - | - | - |
|**၁။** ပုရိသေန| မဂ္ဂေါ| ဂစ္ဆီယတိ။|**၂။** ပုရိသေန| မဂ္ဂါ|ဂစ္ဆီယန္တေ။|
|**၃။** ပုရိသေန| တွံ| ဂစ္ဆီယသေ။|**၄။** ပုရိသေန| တုမှေ |ဂစ္ဆီယဝှေ။|
|**၅။** ပုရိသေန| အဟံ| ဂစ္ဆီယေ။ |**၆။** ပုရိသေန| မယံ |ဂစ္ဆီယာမှေ။|

- **၁။** ပုရိသေန-ယောကျ်ားသည်၊ မဂ္ဂေါ-လမ်းကို၊ ဂစ္ဆီယတေ-သွားအပ်၏။
- **၂။** မဂ္ဂါ-လမ်းတို့ကို၊ ဂစ္ဆီယ‌န္တေ-သွားအပ်ကုန်၏။
- **၃။** တွံ-သင်လမ်းကို၊ ဂစ္ဆီယသေ-သွားအပ်၏။
- **၄။** တုမှေ-သင်လမ်းတို့ကို၊ ဂစ္ဆီယဝှေ-သွားအပ်ကုန်၏။
- **၅။** အဟံ-ငါလမ်းကို၊ ဂစ္ဆီယေ-သွားအပ်၏။
- **၆။** မယံ-ငါလမ်းတို့ကို၊ ဂစ္ဆီယာမှေ-သွားအပ်ကုန်၏။

**<center>ကြည့်ရှုရန်</center>**
>**အမှာ။** ကံဟောဝါကျ၌ ကံနှင့် ကြိယာသာ ဧကဝုစ်ချင်း,ဗဟုဝုစ်ချင်း တူစေရသည်၊ ကတ္တားကား ဧကဝုစ်နေနေ, ဗဟုဝုစ်နေနေ နေနိုင်၏၊ ကြိယာနှငိ့ ကံသာ သူဖြင့် သူချင်း, သင်ဖြင့် သင်ချင်း,ငါဖြင့် ငါချင်း တူစေရသည်၊ ကတ္တားကား သူ - သင် - ငါ ၃ မျိုးလုံး နေနိုင်သည်၊ နောက် သင်ခနိးစား ပုံစံများကို ကြာည့်။

## <center>ကတ္တား ၆ မျိုး,ကံ ၁ မျိုး</center>
|  |  |  |  |  |  |
| - | - | - | - | - | - |
|**၁။** ပုရိသေန|မဂ္ဂေါ |ဂစ္ဆီယတေ။|**၂။** ပုရိသေဟိ  |မဂ္ဂေါ| ဂစ္ဆီယတေ။|
|**၃။** တယာ| မဂ္ဂေါ| ဂစ္ဆီယတေ။| **၄။** တုမှေဟိ |မဂ္ဂေါ| ဂစ္ဆီတေ။|
|**၅။** မယာ| မဂ္ဂေါ |ဂစ္ဆီတေ။| **၆။** အမှေဟိ |မဂ္ဂေါ |ဂစ္ဆီတေ။|
|**၇။** . . .  . . . | မဂ္ဂေါ | ဂစ္ဆီယတေ။| **၈။** . . .  . . . |မဂ္ဂါ| ဂစ္ဆီယန္တေ။|
|**၉။** . . .  . . .| တွံ |ဂစ္ဆီယသေ။| **၁၀။** . . .  . . .| တုမှေ| ဂစ္ဆီယဝှေ။|
|**၁၁။** . . .  . . .| အဟံ |ဂစ္ဆီယေ။| **၁၂။** . . .  . . . |မယံ |ဂစ္ဆီယမှေ။|

**<center>ကြည့်ရှုရန်</center>**
>**အမှာ။** ပုရိသေန စသော ကတ္တား ၆ မျိုးကို အလဲအလှယ် ထားနိုင်သော်လည်း ကံနှင့် ကြိယာတို့ကာ “မဂ္ဂေါ ဂစ္ဆီယတ္တေ” ဟုသာထားရပုံကို ကြည့်၍ “မဂ္ဂါ ဂစ္ဆီယန္တေ , တွံ ဂစ္ဆီယသေ, တုမေ ဂစ္ဆီယဝေ, အဟံ ဂစ္ဆီယေ , မယံ ဂစ္ဆီယာမှေ” တို့ ၌လည်း ပုရိသေန စသော ကတ္တား ၆ မျိုးတွင် အလိုရှိရာ ကတ္တားကို ထားနိုင်သည်ဟု မှတ်ပါ၊ နောက်လာမည့် အခန်းများ၌ ကတ္တား အမျိုးမျိုးထား၍ ပုံစံပြပါမည်။

## <center>လေ့ကျင့်ခန်း</center>
- **၁။** ကညာယ ဘတ္တံ ပစ္စတေ။ 
- **၂။** ဗုဒ္ဓေန ဓမ္မော ဒေသီယတေ။
- **၃။** တယာ ဘတ္တာနိ ပစ္စန္တေ။
- **၄။** မယာ ဒါနေန ဘောဂါ လဗ္ဘန္တေ။ 
- **၅။** တုမှေဟိသီလေနသုခါနိ လဗ္ဘန္တေ။ 
- **၆။** သမဏေဟိ ဘာဝနာယ နိဗ္ဗာနံ ပါပီယတေ။ 
- **၇။** ပဏ္ဍိတေဟိ ဝိနာ ဗာလေဟိ ဝိဟာရော အာဂစ္ဆီယတေ။
- **၈။** အမှေဟိ သံဃဿ ဒါနာနိ ဒီယန္တေ။ 
- **၉။** သိဿေဟိ အာစရိယဿ ဆတ္တံ ဓာရီယတေ။
- **၁၀။** ဗုဒ္ဓေန ‌ဒေဝမနုဿာနံ ဓမ္မော ဒေသီယတေ။ 
- **၁၁။** သိဿေဟိ အာစရိယတော သိပ္ပံ ဥဂ္ဂယှတေ။
- **၁၂။** ဗုဒ္ဓေန သတ္တာနံ အတ္တာယ ဓမ္မော ဒေသီယတေ။
- **၁၃။** မယာ ပိဏ္ဍာယ ဂါမော ဂစ္ဆီယတေ။
- **၁၄။** ပုရိသေဟိ  အာဂန္တုကာနံ ဘတ္တံ ဒီယတေ။

>**အမှာ။** ပြအပ်ခဲ့သော ကတ္တုဝါကျများမှ ယူ၍ ကမ္မဝါကျ ပြုလုပ်ထား၏၊ ပစ္စ-ချက်အပ်။ ။လဗ္ဘ-ရအပ်။ ။ဒေသီယ-ဟောအပ်။ ။ပါပီယ-ရောက်အပ်။ ။ဒီယ-ပေးအပ်။ ။ဓာရီယ-ဆောင်းအပ်။ ။ဥဂ္ဂယှ-သင်ယူအပ်။ ။တွံ-တုမှေ-အဟံ-မယံ- ဟူသော ကံများကိုထည့်သွင်း၍ “ပစ္စသေ , ပစ္စဝှေ , ပစ္စေ , ပစ္စာမှေ”စသော ကြိယာတို့ကို စည်းကမ်းကျအောင် ထားတတ်ပါစေ။

**<center>ပါဠိစီရန်</center>**
- **(က)** သတို့သမီးသည် သင်(ထမင်း)ကို ချက်အပ်၏။
- **(ခ)** မြတ်စွာဘုရားတို့သည် ငါ(တရား)တို့ကို ဟောအပ်ကုန်၏။
- **(ဂ)** သင်တို့သည် ဒါနကြောင့် ငါ(စည်းစိမ်)ကို ရအပ်၏။
- **(ဃ)** ငါတို့သည် သီလကြောင့် သင်(သုခ)တို့ကို ရအပ်ကုန်၏။
- **(င)** ကိုရင်သည် ဘာဝနာကြောင့် နိဗ္ဗာန်သို့ ရောက်အပ်၏။
- **(စ)** ငါတို့သည် လူမိုက်တို့နှင့် ခွဲ၍ ကျောင်းသို့ လာအပ်၏။
- **(ဆ)** သင်သည် သံဃာအား အလှူတို့ကို လှူအပ်ကုန်၏။
- **(ဇ)** ဆရာသည် တပည့်အား ထီးကို မဆောင်းအပ်။
- **(ဈ)** မြတ်စွာဘာရားသည် သတ္တဝါတို့အား သင်(တရား)ကို ဟောအပ်၏။
- **(ည)** သင်(တပည့်)တို့သည် ဆရာ့ထံမှ ငါ(အတတ်)ကို သင်ယူအပ်၏။
- **(ဋ)** ငါတို့သည် ဆွမ်းအလို့ငှာ သင်(ရွာ)သို့ သွားအပ်၏။
- **(ဌ)** သင်တို့သည် ဧည့်သည်ဖို့ ငါ(ထမင်း)ကို ချက်အပ်၏။
- **(ဍ)** ဝေဿန္တ ရာမင်းသည် ကြည့်နေစဉ် ဇူဇကာပုဏ္ဏားသည် ကလေးတို့ကို ဆောင်ယူအပ်ကုန်၏။
- **(ဎ)** ရဟန်းတို့သည် ဆွမ်းစားကုန်ပြီးသော် ယောကျ်ားသည် ရွာသို့ပြန်လာအပ်၏။

