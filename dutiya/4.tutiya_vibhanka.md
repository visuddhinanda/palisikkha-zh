## <center>၌-ဟု ပေးရသော ဒုတိယာဝိဘတ်နက်</center>
- **၁။** ဧကံ သမယံ ဘဂဝါ ရာဇဂဟေ ဝိဟရတိ ဂိဇ္ဈကူဋေ ပဗ္ဗတေ။
- **၂။** သမဏာ ပုဗ္ဗဏှသမယံ ဂါမံ ပိဏ္ဍာယ ပဝိသန္တိ။
- **၃။** ပုရိဿာ အဂါရံ အဇ္ဈာဝသတိ။
- **၄။** မနုဿာ ဧကမန္တံ နိသီဒန္တံ။

---

- **(က)** အခါတစ်ပါးဝယ် ငါသည် မန္တလေးမြို့ ၌ နေ၏။
- **(ခ)** သင်တို့သည် နံနက်အခါ၌ မြို့သို့ ဆွမ်းခံ ဝင်ကြ၏။
- **(ဂ)** ငါသည် ဂန္ဓာရုံကျောင်းတိုက်၌ နေ၏။
- **(ဃ)** ငါတို့သည် တစ်ခုသော အရပ်အဖို့ ၌ ထိုင်နေကြ၏။

**<center>ကြည့်ရှုရန်</center>**
>ပဝိသ-ဝင်။ ။အဇ္ဈာဝသ-နေ။ ။နိသီဒ-ထိုင်။ ။ဧကံ သမယံ-တစ်ခုသော အခါ၌ (အခါတစ်ပါးဝယ်)။ ။ပုဗ္ဗဏှသမယံ-နံနက်အခါ၌။ (သမယော-အခါ)။ ။အဂါရံ-အိမ်၌။

>ဧကမန္တံ-ဧက+အန္တံ-တစ်ခုသော+အရပ်အဖို့ ၌၊[“သင့်တင့်လျေက်ပတ်စွာ” ဟုကြိယာဝိသေသနအနက်လည်း ပေးခဲ့၏။] ဂိဇ္ဈကူဋေ-ဂိဇ္ဈကုဋ်မည်သော၊ ပဗ္ဗတေ-တောင်၌။

## <center>ပတ်လုံး-ဟု ပေးရသော</center>
**<center>ကာလအစ္စန္တ သံယောဂ</center>**
|  |  |
| - | - |
|**၁။** မာယံ မံသောဒနော ဟောတိ။ |**၂။** သဗ္ဗကာလံ ဝိဟာရော ရမဏီယော။ 
|**၃။** တိယာမံ သယတိ။|**၄။** ဣမသ္မိံ ဝိဟာရေ ဣမံ တေမာသံ ဝဿံ ဥပေမိ။|

---
- **(က)** တစ်လပတ်လုံး ဆွမ်း ရှိ၏။ 
- **(ခ)** မြို့သည် အခါခပ်သိမ်း ပျော်စရာ ကောင်း၏။
- **(ဂ)** ကလေးသည် ညဉ့်သုံယာမ်ပတ်လုံး အိပ်၏။
- **(ဃ)** ငါသည် ဤကျောင်း၌တစ်လပတ်လုံး နေ၏။

**<center>ကြည့်ရှုရန်</center>**
>အစ္စန္တ=အဆက်မပြတ်+သံယောဂ=ယှဉ်စပ်ခြင်း။ [အချိန်ကာလဖြစ်စေ, ခရီးအဓွန့်ဖြစ်စေ, ထမင်းစသော အရာဝတ္ထုဒြပ်နှင့်လည်းကောင်း, သွားခြင်းသော ကြိယာနှင့်လည်းကောင်း, မွေ့လျော်ဖွယ်စသောဂုဏ်နှင့်လည်းကောင်း အဆက်မပြတ်(အကြားမလပ်) ယှဉ်ခြင်းကို **“အစ္စန္တသံယောဂအနက်”** ဟုခေါ်၏။]

>ဤပုံစံများသည် ကာလအစ္စန္တသံယောဂပုံစံများတည်း၊ “တစ်လပတ်လုံး=တစ်လလုံလုံ” ဟု အနက်ပေး၏၊ရမဏီယော-မွေ့လျော်အပ်၏=မွေ့လျော်ဖွယ်ကောင်း၏=ပျော်စရာကောင်း၏၊ ဥပေ-ကပ်ရောက်။

>မံသောဒနော(မံသ+ဩဒနော)-အသားထမင်း (အသားရောသောထမင်း = သားပြွမ်းထမင်း=ဒန်ပေါက်ထမင်း)။ ။သဗ္ဗကာလံ-အလုံစုံသော ကာလပတ်လုံး(အခါခပ်သိမ်း)။ ။တိယာမံ-ညဉ့်သုံယာမ်ပတ်လုံး။ ။ဣမံ တေမာသံ-ဤသုံးလပတ်လုံး။ ။ဝဿံ-မိုးမခါ၌ နေခြင်းသို့ (မိုးခိုးခြင်းသို့)။

## <center>တိုင်တိုင်-ဟု ပေးရသော</center>
**<center>အဒ္ဓါအစ္စန္တ သံယောဂ</center>**
|  |  |
| - | - |
**၁။** ယောဇနံ ဝနရာဇိ ပကာသတိ။ 
**၂။** ဂါဝုတိ ပဗ္ဗတော ဒီဃော။
**၃။** ကောသံ သဇ္ဈယတိ။[“သဇ္ဈာ” ဟု မရှိစေရ။]

---
- **(က)** တစ်ယူဇနာတိုင်တိုင် (တစ်ဘူဇနာတိုင်အောင်) တောတန်းရှည်၏။
- **(ခ)** ငါတို့သည် တစ်ဂါဝုတ်တိုင်တိုင် ရှည်သော တောင်ကိုမြင်ကြရ၏။
- **(ဂ)** သင်တို့သည် တစ်ကောသတိုင်တိုင် သွားကြကုန်၏။

**<center>ကြည့်ရှုရန်</center>**
>ဤပုံစံများသည် အဒ္ဓါ (အဓန့်=ခရီး)အတွက် အစ္စန္တသံယောဂများတည်း၊”တိုင်တိုင်=တိုင်အောင်” ဟု အနက်ပေးရ၏။ ။ပကာသ-ထင်ရှား။ ။သဇ္ဈယ-သရဇ္ဈယ်=ရွတ်ဆို=‌စာအံ။

>ယောဇနံ-တစ်ယူဇနာတိုင်တိုင် (တစ်ယူဇနာတိုင်အောင်)။ ။ဝနရာဇိ-တောအရေး (တောတန်း)။ ။ကောသံ-တစ်ကောသတိုင်တိုင်။[လေးအပြန် ငါးရာရှိသောခရီးကို “တစ်ကောသ ဝေးသောခရီး” ဟု ခေါ်၏၊ ၄ ကောသရှိသော ခရီးကို “တစ်ဂါဝုတ်” ဟု ခေါ်၏၊ လေးတစ်ပြန်လျှင် ၄ တောင်ရှိ၏။]
